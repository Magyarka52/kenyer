<!DOCTYPE html>
<html>
<head>
<meta name="google-adsense-account" content="ca-pub-6843296611183063">
<link rel="stylesheet" href="/kenyer/style.css">
<title>Kenyér</title>
</head>
<body>

<h2>Retró kifli #004</h2>
<p>Hozzávalók:</p>
<ul>
   <li>50 dkg finomliszt (BL55)</li>
   <li>2 dl tej</li>
   <li>1 dl ásványvíz (szénsavmentes)</li>
   <li>1 ek tejföl (púpos)</li>
   <li>1.5 teáskanál só</li>
   <li>2 dkg friss élesztő (vagy 1 cs instant élesztő)</li>
   <li>1 teáskanál porcukor (púpos)</li>
</ul>
<br>
<p>Elkészítés:</p>
<ol>
   <li>A vizet, a tejet és a tejfölt elkeverjük, és meglangyosítjuk. A sót feloldjuk benne.</li>
   <li>A lisztet picit meglangyosítjuk mikróban, a közepébe egy lyukba belemorzsoljuk az élesztőt, amire ráhintjük a porcukrot. <br>A langyos tejes keverékből kb. 1 decit ráöntünk, amiben hagyjuk, hogy felfusson kicsit az élesztő.</li>
   <li>A maradék langyos folyadékot hozzáadva összegyúrjuk a tésztát, és addig dagasztjuk, amíg sima tésztát nem kapunk, ami nem ragad a kezünkhöz és elválik az edénytől.</li>
   <li>Kevés olajjal körbekenjük a tésztát, és így kelesztjük 40-45 percet.</li>
   <li>Ezután 8-10 darabra vágjuk, ezekből gombócokat formázunk, vigyázva, hogy ne gyúrjunk már a tésztán, csak mindig a széleket aláhajtogatva óvatosan formázzuk.</li>
   <li>A gombócokat 10 percet pihentetjük, majd vékonyan olajozott felületen háromszög alakúra és nagyon vékonyra (1-2 mm) nyújtjuk.</li>
   <li>A háromszög széles felétől kezdve szorosan felcsavarjuk (tenyérrel felsodorjuk), enyhén kifli formájúra hajlítjuk, ügyelve hogy a háromszög felső csúcsa alul maradjon (különben sütés közben "kinyílik"). <br>Így helyezzük sütőpapírral bélelt tepsire.</li>
   <li>A sütő aljába egy lapos edénybe 2 dl vizet helyezünk, ez fontos, hogy együtt melegedjen a sütővel, így gőz keletkezik. <br>A sütőt begyújtjuk 220 fokra, alsó-felső sütésre, amíg bemelegszik, addig a kiflik pihennek.</li>
   <li>Mielőtt a kifliket betennénk a sütőbe, vízzel spricceljük le őket, ettől lesz később szép színük.</li>
   <li>Kb. 15-20 percet sütjük, amíg elkezdenek pirulni, ekkor a hőmérsékletet visszavesszük 200 fokra, és a sütőt átállítjuk hőlégkeverésre. <br>Innentől 3-5 perc alatt szép pirosra sütjük őket.</li>
   <li>Sütőből való kivétel után ismét spricceljük meg alaposan vízzel. Ne takarjuk le, így hagyjuk kihűlni.</li>
</ol>

<img src="/kenyer/kepek/retrokifli_004.jpg" alt="Kép a süteményről #004" width="1252" height="919">
   
</body>
</html>
